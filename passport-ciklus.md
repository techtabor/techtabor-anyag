# Request-response ciklus

Amit az előző részben tapasztalhattál az az, hogy ha nem hívjuk meg a next függvényt, akkor hihetetlen sokáig kell várnia a böngészőnek, hogy megérkezzen a válasz. Ez igazából azért van, mert nincs is válasz. Hogy miért nincs? Mert megszakadt a request-response ciklus.![](https://cdn-images-1.medium.com/max/1200/0*bYF8loGdnpHklSKS.gif)Amikor a user beírja a böngészője címsorába, hogy localhost, akkor elindít egy requestet\(erre a requestre jellemző adatok kerülnek a req változóba, amit a szerver megkap\). Miután a szerverünk megkapta a requestet, megkér minden függvényt amelyek ezt a requestet bármi módon kezelik, hogy hajtódjanak végre. Amikor a middleware-függvényekre kerül a sor, akkor ez úgy történik, hogy a szerver meghívja az adott middleware függvényekett, és azt is megadja, hogy ez a sok függvényhívás milyen további függvényhívásokkal folytatódjon\(ez van a next változóban\). Tehát ha nem hívjuk meg a next függvényt, akkor egy olyan megszakítását okozzuk ennek az egész folyamatnak, amire a szerverünk nem számít, és így nem kerül sor a válasz visszaküldésére. Vagyis a user elküldi a requestet, de nem kap vissza semmit. Ez jelenik meg úgy a browserben, mint egy nagyon hosszú várakozás.

